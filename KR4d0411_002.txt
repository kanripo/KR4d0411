# -*- mode: mandoku-view; -*-
#+TITLE: 九華詩集
#+DATE: 2015-08-25 00:08:02.795295
#+PROPERTY: ID KR4d0411
#+PROPERTY: BASEEDITION WYG    
#+PROPERTY: JUAN 附釋希坦詩
<pb:KR4d0411_WYG_002-1a>¶
附釋希坦詩¶
　　題劉世踈菴¶
藏却胸中萬巻書却来山頂結茅廬當時若也羈韁鎻¶
争得髙名是世踈¶
　　廣化院¶
路轉幾多曲山登千萬重未㳺走馬澤先㸔鬬雞峯高¶
樹出雲聳寒泉趁石舂徜徉因覓句時復倚青松¶
　　福海院¶
<pb:KR4d0411_WYG_002-1b>¶
路入轉幽處渾疑别是天虯松雖變化牛石尚酣眠驟¶
過一畨雨鳴飛七布泉望中千㸃雪白鷺立平田¶
　　老人峯¶
二氣分時有此翁夀年直與太虚同想應傴僂千峰上¶
黙笑人間説籛公¶
　　五臺明智院¶
時過九月秋来作上方逰林痩霜凋葉鐘鳴風滿樓五¶
臺新月上一洞暮雲收奪利争名者寧知此地幽¶
<pb:KR4d0411_WYG_002-2a>¶
　　崇夀院¶
踏破蒼苔徑幽居在嶺巔亭臺清映月松竹淡籠烟佳¶
客纔登席髙僧忽起禪呼童急煎茗新汲白龜泉¶
　　曹溪¶
五水奔流㑹合通大溪飛過一長虹芙蓉靣目重重見¶
多在烟霞變態中¶
　　金歩揺¶
偶對叢條巧櫛成動揺徐歩寂無聲仙花不識興亡事¶
<pb:KR4d0411_WYG_002-2b>¶
豈學呉宫響屧行¶
　　婆餅焦¶
緑栁含烟烟不消紅花噴火火無燒如何焦却婆婆餅¶
每到春風舌苦饒¶
　　華池¶
陽魂日運金烏髓隂魄時含玉兎脂一旦相交化神水¶
山中分作兩華池¶
　　李昭象書堂¶
<pb:KR4d0411_WYG_002-3a>¶
廢興生死妄安名山水何曽改舊清孰謂堂堂人已往¶
溪聲還作讀書聲(以上池/州府志)¶
